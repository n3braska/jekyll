---
title: Хор при Церкві Св. Великомучениці Варвари
imagelink: p4.jpg
citate:
citatesource:
text1: Протягом століть церковні богослуження супроводжуються співом хору. Ми навіть не можемо уявити собі Літургію, Вечірню чи Утреню без співу – настільки тісно це явище увійшло в церковне життя. Церковний хор святої Варвари на протязі століть сформувався у спільноту, яка достойно сповіщає світові про красу нашої духовності.
text2: Хор Св. Варвари знаходить свої початки у створеній імператрицею Терезією у 1775 році колегії «Барбареум», при якій існував хор питомців.
text3: У створеній 1784 році парафії постійне працевлаштування знаходить кантор, якого дещо пізніше офіційно називають першим кантором громади і керівником поліфонічного хору.
layout: secondlayout
---


<div class="row p-3">
    <p>З 1852 до 1892 року у Відні відновлює діяльність семінарія і з нею хор, що співає у церкві
        Св. Варвари. нові семінаристи та віднова хор. Майже півстоліття проф. Андрій Гнатишин керував
        високопрофесійним хором у Церкві Св. Варвари, творячи хорову музику. Його спадщина – це цілий
        пласт музичної творчості. Весь український християнський світ знає це ім’я, його твори звучать
        у багатьох храмах різних країн.Понад 10 років хором керував уряд.рад. Ігор Гнатишин, продовжуючи
        справу батька. І цього року ми мали можливість чути “Воскресну утреню” А.Гнатишина, виконану хором
        у Великодню суботу. Такі події є окрасою життя нашої церкви. Щоб і надалі продовжувати ці традиції,
        проводиться робота по створенню хорового колективу для співу щонедільних богослужень. Ще є потреба
        у співаках. Репетиції проводяться тричі на тиждень. Основна увага приділяється техніці хорового
        співу та вивченню Божественної Літургії, укладеної А.Гнатишиним для церкви Св.Варвари.</p>

    <p>Протягом останніх років парафіяльний хор всиг неодноразово проявити та потвердити себе в різних
        культурних та релігійних заходах. Серед них досить часті запрошення відспівати Божественну Літургію
        згідно українсько – візантійського обряду у храмах Римо – Католицької Церкви, прийняття участі у
        хорових концертах, виступи у посольстві України на особливих урочистостях та святкуваннях, прийняття
        участі чи навіть відкриття традиційних віденських співів Адвенту при міській ратуші. На одному із
        виступів у Віденській ратуші організатори окреслили хор Св. Варвари під проводом досвідченого
        церковного диригента пана Михайла Стринадюка, як достойну альтернативу всесвітньо відомому хору
        Донських козаків.</p>

    <p>Також і в майбутньому наш хор буде нести своїм співом не тільки красу української церковної та
        народної традиції, але й молитву, яка підносить душі до Бога.</p>
</div>
