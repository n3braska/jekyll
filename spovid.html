---
title: Сповідь
imagelink: ttt4.jpg
citate: "«Прийміть Духа Святого. Кому відпустите гріхи – відпустяться їм, кому ж задержите – задержаться». (Ів. 20,22-23)"
citatesource:
text1: "«Ті, що приступають до тайни Покаяння, приймають
від Божого милосердя прощення образи, яку вони Йому вчинили, а
заодно примиряються з Церквою, яку поранили своїми гріхами і яка
своєю любов’ю, прикладом, молитвами працює над їхнім наверненням»
(II Ватиканський Собор, «Lumen gentium», 11.). Його названо тайною
Сповіді, бо виявлення, визнання гріхів перед священиком є істотним
елементом цієї тайни. У глибшому значенні – ця тайна є також
«сповідуванням», визнанням і прославленням святості Бога і Його
милосердя до грішної людини. "
text2:
text3:
layout: secondlayout
---

<div class="row p-3">
    <p>«Ви обмились, ви освятились, ви оправдались
        іменем Господа Ісуса Христа та Духом нашого Бога» (пор. 1 Кор. 6,11). Треба
        усвідомити собі велич Божого дару, який даний нам у тайні християнського втаємничення,
        щоб зрозуміти, наскільки гріх є чужим для того, хто «в Христа одягнувся» (
        Гал. 3,27). Св. апостол Іван говорить також: «Коли ми кажемо, що гріха не
        маємо, то ми самих себе обманюємо, і правди в нас немає» (1 Iв. 1,8). Сам
        Господь навчив нас молитися: «І прости нам гріхи наші» (Лк. 11,4), пов’язуючи
        взаємне прощення наших образ із прощенням гріхів, яке дасть нам Бог.</p>

    <p>До Св. Сповіді можемо приступити перед, після чи у виняткових випадках підчас відправ,
        попередньо повідомивши про потребу священника особисто чи через диригента, дяка або паламаря.</p>

    <p>Звичайно вірні сповідаються при духовній потребі поновлення сповіді, з нагоди великих Церковних,
        родинних чи особистих свят. Згідно вчення канонічних Східних і Західних Церков кожен християнин
        зобов’язаний принаймні один раз на рік у пасхальному часі приступити до Св. Тайн Сповіді та Причастя!</p>

    <p>Існує також можливість сповіді українською мовою у східному обряді при Архикатедральному
        римо-католицькому храмі Св. Степана (Stephansdom). Звичайно це по-вівторках: 09.00 – 11.00 год.,
        по-четвергах: 08.00 – 10.00 год.</p>

    <p>Кожного року наша парафія пропонує можливість підготовки дітей до Перешої Св. Cповіді та Св. Причастя.
        Традиційно наші діти готуються зі своїми римо – католицькими однокласниками на другому році навчання
        у школі, а також обов’язково паралельно згідно нашого обряду та традиції при храмі Св. Варвари. Точніша
        інформація подається окремо.</p>
</div>
<div class="row p-3">
    <p class="h5">Для належної Св. Сповіді необхідно:</p>
</div>
<div class="row p-3">
    <ul>
        <li>Зробити іспит совісті згідно Божих та Церковних Заповідей*;</li>
        <li>Збудити в собі жаль за вчинене зло;</li>
        <li>Постановити поправитися;</li>
        <li>Визнати гріхи перед священиком у сповіді;</li>
        <li>Виконати покуту, яку надав сповідник.</li>
    </ul>
    <p><i>*Катихизмова частина молитовника.</i></p>

</div>
